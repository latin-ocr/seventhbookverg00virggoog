26 Aruernos rra. vn.

disice compositam pacem, sere crimina belli;
arma velit poscatque simul rapiatque iuventus.
Exin Gorgoneis Alecto iniecta venenis
principio Latium et Laurentis tecta tyranni
celsa petit, tacitumque obsedit limen Amatae,
quam super adventu Teucrum Turnique hymenaeis
femineae ardentem curaeque iraeque coquebant.
huic dea caeruleis unum de crinibus anguem
conicit inque sinum praecordia ad intima subdit,
quo furibunda domum monstro permisceat omnem.
ille, inter vestes et levia pectora lapsus,
volvitur attactu nullo, fallitque furentem,
vipeream inspirans animam; fit tortile collo
aurum ingens coluber, fit longae taenia vittae,
innectitque comas et membris lubricus errat.
ac dum prima lues udo sublapsa veneno
pertemptat sensus atque ossibus implicat ignem,
necdum animus toto percepit pectore flammam,
mollius, et solito matrum de more, locuta est,
multa super nata lacrimans Phrygiisque hymenaeis:
' exsulibusne datur ducenda Lavinia Teucris
’ o genitor? nec te miseret gnataeque tuique?
nec matris miseret, quamprimo aquilone relinquet
perfidus alta petens abducta virgine, praedo?
at non sic Phrygius penetrat Lacedaemona pastor
Ledaeamque Helenam Troianas vexit ad urbes?
quid tua sancta fides? quid cura antiqua tuorum 365
. et consanguineo totiens data dextera Turno?
si gener externa petitur de gente Latinis,

339 disice, rumpe. - crimina, causas. — 341 exin, extemplo. — 342
principio, primo. — 345 coquebant, inflammabunt. — 35 5 pertemptat,
subit. - 356 percepit, concepit. — 361 aquilone, vento.

 

