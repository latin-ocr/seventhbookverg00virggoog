58 asnmnos Lm. vn.

Hos super advenit Volsca de gente Camilla,
agmen agens equitum et florentis aere catervas,
bellatrix, non illa colo calathisve Minervae ⁸⁰⁵
femineas adsueta manus, sed proelia virgo
dura pati cursuque pedum praevenere ventos.
illa vel intactae segetis per summa volaret
gramina, nec teneras cursu laesisset aristas ;
vel mare per medium fluctu suspensa tumenti l*
terret iter, celeris nec tingueret aequore plantas.
illam omnis tectis agrisque effusa iuventus
turbaque miratur matrum et prospectat euntem,
attonitis inhians animis ut regius ostro
velet honos levis umeros, ut fibula crinem · θ’
auro internectat, Lyciam ut gerat ipsa pharetram
et pastoralem praefixa cuspide myrtum.

804 catervas, turmae-807 praevertere, praeterire, stipor
-811 plantas, vestigia (689).—81 5 levis, pulchros, nitentes.

 

